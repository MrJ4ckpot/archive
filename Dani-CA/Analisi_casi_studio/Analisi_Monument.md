## Monument
### _2006, Caleb Larsen_

![Imgur Image](https://i.imgur.com/cblm10Eh.jpg)  

##### What is

Monument è un’installazione realizzata da _Caleb Larsen_, un artista, sviluppatore e designer del Michigan.
Come suggerisce il titolo l'opera è un monumento (funebre) atto a visualizzare fisicamente la morte. Il concetto che sta alla base dell'installazione artistica, la volontà di comunicare allo spettatore, viene espresso ancora meglio con il sottotitolo _If it Bleeds, it Leads_, se sanguina conduce.
L'opera, che in un contesto museale deve essere esposta in una piccola stanza da sola, è composta da un contenitore trasparente appeso al soffitto riempito di sfere di plastica gialla (simili a quelle utilizzate nelle armi da softair). Le sfere vengono lasciate cadere al suolo quando online viene pubblicato un articolo che parla di morte. Il software infatti scansiona costantemente la rete alla ricerca di articoli in lingua inglese che trattano di decessi, una volta trovato, l'algoritmo analizza il testo e mette in azione dei motori che lasciano cadere in terra il numero di sfere corrispondenti al numero di persone morte riportato nell'articolo.
Una volta che le sfere si trovano per terra formano degli agglomerati che, in definitiva, diventano un monumento funebre.

---

##### How it works

Un contenitore trasparente, colmo di sfere di plastica gialla, è appeso al soffitto. 
Al suo interno un computer tramite un algoritmo effettua costantemente una ricerca in rete tra gli articoli in inglese e quando ne trova uno che tratta di morte riesce a estrapolare il valore numerico di quante sono le persone morte di cui l’articolo parla. A questo punto il dato numerico viene inviato ad un sistema interamente costruito con le _Lego_ che, con l’utilizzo di _Arduino_ e due motori passo passo, lascia cadere al suolo il numero di palline corrispondente.

---

![Imgur Image](https://i.imgur.com/6hFVXF0m.jpg)  

##### What does it means

L'opera crea un interessante rapporto con lo spettatore poiché mette quest'ultimo in una situazione ludica, tenendolo all'oscuro del suo reale significato. 
Quando si entra nella stanza, ignorando il perché le sfere cadano dal soffitto, ci si trova immersi in un pavimento colmo di sfere che, cadendo dal soffitto, rimbalzano ovunque senza un apparente ordine. Ciò ci induce a ricondurre quei movimenti semplici ed infantili alla nostra fanciullezza e, in ultima istanza, al gioco.
La situazione cambia radicalmente quando si scopre cosa visualizzano le sfere che stanno li ferme nel pavimento e ciò porta il visitatore quasi a sentirsi in colpa per i pensieri precedenti.
L’opera vuole mettere alla luce, visualizzandola in maniera tangibile, la quantità di morti che vengono ignorati e di cui quasi nemmeno ci accorgiamo. Quando navighiamo in rete ci passano costantemente sotto gli occhi articoli che parlano di persone decedute, per lo più per cause violente, ma poche volte riusciamo ad interiorizzare la morte. Nella maggior parte la vediamo come una cosa distaccata rispetto alla nostra esistenza almeno fino a quando non viene a mancare una persona a noi cara. In questa installazione invece l'artista americano vuole dare lo stesso peso a tutte le morti, mettendole quantitativamente e fisicamente alla nostra portata.
L'opera vuole anche essere un modo per ricordare quelle donne e quegli uomini, le sfere che cadono a terra infatti formano una vera e propria scultura, un monumento funebre per tutti coloro che il computer riesce a rilevare cercando nella rete. 

---

##### What if

- Nell'installazione _Monument_ il colore delle sfere è unico e, come ho detto in precedenza, utiliza come reference le munizioni delle armi da softair. Questo è vero che unifica i deceduti, rendendoli uguali tra loro, ma è altrettanto vero che nella realtà le cause e le tipologie di morte sono diverse. Sarebbe interessante se l'algoritmo potesse riconoscere la tipologia di morte, malattia, assassinio, incidente ecc e riuscisse ad associare a questa una sfera di colore diverso. Si potrebbe così avere una rappresentazione più dettagliata della realtà.


![Imgur Image](https://i.imgur.com/op4b9u5l.jpg) 

_Artificial Killing Machine_ by _Jonathan Fletcher Moore_ [+](https://www.polygonfuture.com/artificial-killing-machine)

- Simile al progetto di Caleb Larsen è l'installazione artistica di _Jonathan Fletcher Moore_, che visualizza le morti provocate dai droni americani in tempo reale. 
_Artificial Killing Machine_ come dato tangibile e quantitativo, oltre allo sparo provocato dalle pistole giocattolo, stampa uno scontrino unico con i dati realitivi all'attacco: data, luogo, numero di morti e breve descrizione. Sarebbe interessante avere un report fisico del genere anche nell'installazione di Larsen, così che gli utenti possano avere maggiori informazioni sulle morti che vengono prese in esame dall'opera.
