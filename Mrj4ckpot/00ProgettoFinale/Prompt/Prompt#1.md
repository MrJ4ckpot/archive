# L’invisibile - eventi infiniti e infinitesimi #

Il giorno 10 Aprile 2019 è stato avvistato per la prima volta nella storia un buco nero che si trova a 55 milioni di anni luce dalla Terra. 

Dal momento che questi corpi celesti hanno un’attrazione gravitazionale talmente grande che nemmeno la luce è in grado di uscire dal suo campo di attrazione, motivo per cui tutto quello che si trova oltre “l’orizzonte degli eventi”, la superficie sferica del buco nero, non può essere visto con nessuno strumento esistente. Ciò che lo rende visibile è, tuttavia, un disco di gas luminosi e radioattivi, generato dalla materia che viene attratta costantemente dal corpo celeste.

Fatto curioso è che nel 2014, per la realizzazione di “Interstellar”, scritto e diretto dai fratelli Nolan, è stato realizzato un effetto grafico molto simile a quello prodotto dall’EHT. Una visualizzazione del genere è stata resa possibile dal coinvolgimento  dell’astrofisico Kip Thorne in qualità di produttore esecutivo e di consulente scientifico per gli effetti speciali e le scenografie. I software di render grafico impiegati nel VFX del film sono stati quindi programmati seguendo quindi il reale comportamento della materia che si trova all’esterno dell’orizzonte degli eventi di un reale buco nero.

Se escludiamo il fatto che “la fotografia del secolo” rappresenta una prova importantissima dell’esistenza dei buchi neri, a pochi anni di distanza dalla prima osservazione delle onde gravitazionali, le rappresentazioni visive di fenomeni fisici e naturali possono permetterci di osservare eventi impercettibili, infinitamente o infinitesimamente lunghi nel tempo o vasti nello spazio. Basti pensare anche a una delle sequenze iniziali di “Angeli e demoni” di Ron Howard, molto meno sofisticata, dettagliata e fedele  di quella di “Interstellar”, ma chiara nella rappresentazione, che mostra la formazione del bosone di Higgs all’interno del Large Hadron Collider del CERN.

Linguaggi di programmazione come Processing o OpenGL legati principalmente alla rappresentazione grafica, si basano su algoritmi che ricevono o producono dati numerici che restituiscono comel trasformazioni nello spazio e l’aspetto degli oggetti. Cosa succederebbe se, invece di realizzare algoritmi basati sulle 13 regole dell’animazione (ease in, ease out...) basate sulla percezione visiva, usassimo reali formule provenienti dalla fisica, dalla biologia o dalla chimica per produrre rappresentazioni grafiche del mondo? 
