# Interpolare i punti di vista #

## Parole chiave ##
#### Interpolare ####
Trovare nuovi punti partendo dall’ipotesi che quelli che conosciamo rispondano ad un andamento sensato. L’interpolazione è una ricerca dei legami tra le cose.
#### Merging ####
Unire due o più cose tra loro. All'interno del risultato gli elementi in comune si fondono, mentre le caratteristiche singole vengono mantenute.
#### Punto di vista ####
In narrativa, in fotografia, piuttosto che in pittura, il punto di vista è l'angolatura dalla quale si osservano gli eventi e influenza il nostro giudizio. Il punto di vista è individuale e dipende dall'esperienza e la storia dei singoli o di comunità limitate.
#### Inconscio collettivo ####
A prescindere da tempo e spazio, alcuni aspetti della psiche sono comuni e immutabili in molte culture. Tali aspetti sono innati e non dipendono dalle singole esperienze degli individui.
#### Individualità ####
La nota o il complesso di note proprie ed esclusive che caratterizzano l’individuo e lo distinguono dagli altri individui della stessa specie o dagli altri membri della stessa società. 


## Abstract ##
### Punti di vista percettivi ###
![Imgur](https://i.imgur.com/OSGtW5v.jpg)
![Imgur](https://i.imgur.com/yvqYvZY.jpg)

Le angolazioni dalle quali percepiamo la realtà possono essere molteplici, nella localizzazione spazio-temporale, nella luce, nei fattori soggettivi e nell’esperienza. Che cosa succederebbe se, un device, ci permettesse di apprezzare in un’unica immagine una moltitudine di aspetti differenti della realtà?

### Punti di vista sociali ###
![Imgur](https://i.imgur.com/3pdSrVt.jpg)
![Imgur](https://i.imgur.com/6GVZEfH.jpg)

Come detto in precedenza, i fattori soggettivi come le storie individuali, le esperienze, la cultura e la conoscenza possono influenzare il modo in cui vediamo quello che succede nel mondo. è possibile produrre uno strumento che possa produrre un “merging” di tali punti di vista? Significherebbe potenziare o appiattire il nostro giudizio sulla realtà?

### La teoria delle lenti colorate ###
![Imgur](https://i.imgur.com/FVv1M4Z.jpg?1)
![Imgur](https://i.imgur.com/eyy5Bt6.jpg?1)

Nel brano "Un ottico" presente nell'album "non al denaro, non all'amore nè al cielo" Di Fabrizio de Andrè che mette in musica le poesie del libro "L'antologia di Spoon River" di Edgar Lee Masters, un ottico realizza per una clientela speciale delle lenti volutamente sbagliate, in grado di produrre visioni psichedeliche di mondi impossibili. 

Nella critica della ragion pura, Kant descrive il modo in cui la realtà viene "filtrata" dalle forme a priori della mente umana, ovvero i "programmi" che usiamo per percepire le cose, dicendo che l'uomo percepisce il mondo con lenti colorate. Interpretando la differenza tra fenomeno e noumeno in termini di psicologia cognitiva, è possibile che la cultura, l'ambiente o le storie individuali delle persone influenzino in maniera importante la percezione sensoriale dell'uomo. Può anche essere vero il contrario? ovvero che le condizioni in cui si verifica la percezione del reale influenzi il ragionamento e il pensiero?


## Casi studio ##

### Leedback ###
![Imgur](https://i.imgur.com/lHahyng.jpg)

Due webcam, collegate a due display led, sono ognuna rivolta verso lo schermo dell'altra. Un glitch inserito appositamente nel frame buffer delle due telecamere fa si che le immagini nello schermo vengano "fraintese". In questo modo, gli schermi producono un feedback loop che produce continuamente immagini sempre differenti; allo stesso modo, le nostre opinioni su ciò che vediamo del mondo potrebbero essere modificate dalle nostre stesse azioni, influenzando un mondo che siamo noi a influenzare.

[Progetto](https://vimeo.com/153768243)

[Feedback loop](https://www.youtube.com/watch?v=OWnC9tSA3iA)

### Proteus && Hive mind bots ###
![Imgur](https://i.imgur.com/EFcSrW0.jpg)
![Imgur](https://i.imgur.com/xaKUi2a.jpg)

Questi progetti si basano sul tentativo di produrre un pensiero unico a partire dalle azioni di unità plurali. Nel primo caso, il progetto consiste in uno "specchio" digitale basato su particelle di ferrite indipendenti nei loro spazi che seguono i movimenti degli utenti. Nel secondo caso, i microbot hanno intelligenze artificiali indipendenti che permettono però alle singole unità di capire quale "posto" devono prendere nel momento in cui viene richiesto di realizzare un'immagine.

[Progetto](https://vimeo.com/269581453)

[Hive mind bots](https://www.youtube.com/watch?v=7YoM-21hWRw)











# Infinito e infinitesimo #


## Parole chiave ##
#### Molto grande ####
L'invisibilità di alcuni eventi è dovuta alla scala astronomica in dimensioni di tempo e spazio: La rivoluzione terrestre è trascurabile rispetto al suo moto millenario attorno al centro della galassia, punti minuscoli di luce nel cielo sono in realtà oggetti giganteschi e lontanissimi tra loro e rispetto a noi.
#### Molto piccolo ####
L'invisibilità di alcuni eventi è dovuta alla scala microscopica in dimensioni di tempo e spazio: Il bosone di Higgs è una particella che si manifesta ed esiste solo in frazioni infinitesime di un secondo, e le particelle che compongono gli oggetti costituiscono solo l'1% di quello che definiamo come materia.
#### Rappresentazione ####
Comprende sia l'atto di rappresentare che il contenuto della rappresentazione. La totalità delle caratteristiche percettive di vista, tatto, olfatto, gusto e udito, ma anche le caratteristiche di sensibilità interna.
#### Visualizzazione ####
Metodo per studiare i dati che si basa sulla rappresentazione grafica e normata dei primi. Le visualizzazioni dei dati rappresentano un aspetto limitato della realtà rispetto a un sistema di riferimento. Nel caso delle simulazioni, una visualizzazione permette di vedere cose che devono ancora accadere.


## Abstract ##
#### Rappresentazione e visualizzazione ####
![Imgur](https://i.imgur.com/NObGihd.jpg)
![Imgur](https://i.imgur.com/jeLxfFt.jpg)

Il 10 Aprile 2019 è stata realizzata la prima rappresentazione di un buco nero. Ciò è stato possibile tramite l'interpolazione di un gigantesco quantitativo di dati, provenienti da 8 radiotelescopi puntati tutti verso lo stesso punto dello spazio profondo.
Nel 2014, per la postproduzione di "Interstellar", un astrofisico è stato coinvolto nella realizzazione dell'effetto grafico di un buco nero, con una visualizzazione generata a partire dalle teorie e i calcoli che riguardano la singolarità.
Nel caso di un oggetto come un buco nero, con caratteristiche infinitamente grandi e difficili da cogliere al punto che è possibile vedere soltanto l'ombra, ma non ciò che accade oltre l'orizzonte degli eventi; che differenza c'è quindi nel vedere questi oggetti invisibili tramite rappresentazioni o visualizzazioni?

## Casi studio ##

#### Solar equation ####
![Imgur](https://i.imgur.com/H0gVFvu.jpg)

Questa installazione è composta da un pallone sul quale viene proiettato un pattern dall'interno. Il pattern è una generazione realizzata a partire dai dati raccolti dall'osservazione della superficie solare. Tramite un'applicazione a disposizione del pubblico è possibile apportare modifiche che alterano in tempo reale la generazione del pattern.

[Progetto](http://www.lozano-hemmer.com/solar_equation.php)

#### The field life of electronic objects ####
![Imgur](https://i.imgur.com/AkdubQx.jpg)

Questa installazione è composta da un pallone sul quale viene proiettato un pattern dall'interno. Il pattern è una generazione realizzata a partire dai dati raccolti dall'osservazione della superficie solare. Tramite un'applicazione a disposizione del pubblico è possibile apportare modifiche che alterano in tempo reale la generazione del pattern.

[Progetto](https://vimeo.com/65321968)

#### Molecular clouds ####
![Imgur](https://i.imgur.com/CRxpViF.jpg)

Questa visualizzazione è basata su dati prodotti da astrofisici. La formazione delle stelle è un processo che coinvolge nuvole di materia composte da particelle minuscole, che in tempi lunghissimi si aggregano fino al momento in cui, in frazione di secondo, producono le reazioni nucleari che generano le stelle.

[Progetto](https://vimeo.com/159521082)

#### 577Rhea ####
![Imgur](https://i.imgur.com/eKJqpSR.jpg)

Esperimento di visualizzazione e videogioco. Lo scopo è quello di esplorare un universo gererato da un seed attraverso galassie e buchi neri; i corpi celesti sono in grado di alterare la fisica della nostra navicella.

[Progetto](https://vimeo.com/81616846)











# Ipotesi progettuali #

## Beholder ##

![Imgur](https://i.imgur.com/a89KehF.jpg?1)
![Imgur](https://i.imgur.com/5lJhbzZ.jpg?1)
![Imgur](https://i.imgur.com/EMNSJIh.png?1)

Il beholder è una storica creatura presente nei manuali di Dungeons & Dragons, essi sono dotati di 9 occhi tentacolati che osservano l'ambiente circostante. Può essere che gli occhi del beholder funzionino un pò come funzionano le comunità di esseri umani, che quando vivono insieme vedono e comprendono le cose in una maniera impossibile per il singolo?. 

Lo scopo di questo progetto è quello di permettere al singolo di vedere le cose da più punti di vista, unendo le prospettive e le percezioni, in una maniera altrimenti impossibile per il singolo; è possibile che uno strumento del genere sia in grado di alterare anche il nostro modo di pensare al di fuori dell'influenza delle nonstre esperienze individuali? Oppure di immedesimarci nella prospettiva di comunità lontane da noi? Lo straniarci dalla prospettiva dei singoli è uno strumento per potenziare la percezione, oppure che ci priva dell'individualità?

![Imgur](https://i.imgur.com/ONuv0Qc.jpg)
![Imgur](https://i.imgur.com/1qjhW2L.jpg)

![Imgur](https://i.imgur.com/2s5HITl.jpg)

![Imgur](https://i.imgur.com/5v3uHel.jpg)

Il progetto prevede la fusione di più immagini che vengono catturate contemporaneamente al fine di riprodurre un singolo oggetto su più dimensioni. Attraverso lo YOLO tracking, che usa il machine learning, si individua un oggetto di interesse e si crea un riquadro attorno ad esso, dopodichè i riquadri di tutti i punti di vista vengono allineati tra loro in modo da conbaciare. Infine, tutte le immagini vengono fuse tra loro per mezzo di un algoritmo di interpolazione a mosaico. Su uno schermo o un visore viene riprodotta quindi una forma che unisce l'immagine sotto numerose prospettive, fornendo forse uno strumento in più per vederla e capirla.

Affinchè possiamo assicurarci che lo strumento produca risultati significativi, potrebbe rivelarsi necessario un ulteriore passaggio per migliorare la continuità dell'immagine. Una soluzione potrebbe essere l'impiego di uno style transfer che utilizzi in qualche modo una matrice scelta in base al contesto dell'immagine o al percepito di chi visualizza.

![Imgur](https://i.imgur.com/Ola0l8L.jpg?1)

### Proposta 1 ###
**I singoli interpretano, il collettivo reinterpreta**

La prospettiva del singolo limita la visione del mondo, l'occhio collettivo si avvicina di più a quella che potrebbe essere l'essenza delle cose, legando i punti di vista attraverso il significato.

3-4 telecamere vengono posizionate sulla sommità di pantografi, che possono essere fissati sulla testa, attorno alla zona lombare o su un braccio. In posizione iniziale la telecamera osserva l'oggetto di fronte, mentre in posizione finale si osserva l'oggetto da dietro, mantenendo il punto di vista sull'oggetto durante tutto il movimento. Le immagini vengono fuse e proiettate su un visore o uno schermo, che attraverso un sistema di **image classification** le singole telecamere scelgono un oggetto in particolare e cercano di capire di cosa si tratta. A questo punto le telecamere iniziano a muoversi lentamente avanti e indietro finchè l'immagine interpolata non raggiunge la **massima percentuale di confidenza**. La **YOLO tracking** contribuisce a fare in modo che l'oggetto interessante risulti sovrapposto in tutti i punti di vista.

### Proposta 2 ###
**I singoli osservano, il collettivo vede**

La prospettiva di un singolo è diversa, sotto alcuni aspetti, dalle prospettive di tutti gli altri, sia nelle forme che nei significati. L'occhio collettivo vede le cose in una maniera totalmente diversa e cattura mondi nuovi.

3-4 telecamere posizionabili sono collegate ad un visore nel quale vengono proiettate le immagini interpolate da più punti di vista. I video vengono fusi insieme tramite un'interpolazione a mosaico, dopodichè un software di **image classification** interpreta quello che vede e prova a dire a cosa assomiglia ciò che sta vedendo. Da un database di immagini vengono prodotti dei bassorilievi 3D tramite una semplice tecnica di **UV mapping** o **displacement map**, sui quali verrà proiettata la texture prodotta dall'interpolazione, in modo da farci avvicinare alla somiglianza del punto di vista della macchina.

Dal momento che un oggetto 3D del genere è dotato solo di una superficie, e che quindi si sviluppa solo su un lato, potrebbe essere più interessante, rispetto a un visore, un sistema che permetta all'utente di variare leggermente il punto di vista.

## 42 ##

![Imgur](https://i.imgur.com/tIJ35cF.jpg?1)
![Imgur](https://i.imgur.com/jpeXpEN.jpg?1)

Nel romanzo "guida galattica per autostoppisti" di Douglas Adams, (SPOILER) la terra è in realtà un computer estremamente sofisticato, progettato da un architetto alieno, il quale software è la vita stessa ed è in grado di calcolare la risposta alle domande fondamentali dell'universo. Se più telecamere possono rappresentare un punto di vista omogeneo su un oggetto percepito, un livello superiore di astrazione è rappresentato dalla fascia satellitare bassa dell'orbita terrestre, composta da circa 17.000 occhi diversi che osservano contemporaneamente la stessa cosa che è il pianeta.

Il progetto consiste nel recupero di patches di immagini satellitari, per ricostruirle come textures in una forma che non è un elissoide, ma una geometria e un materiale interpretati rispetto al contesto. La geometria in questione è una nuvola di vertici, le quali distanze dal centro variano secondo textures organiche che variano in base a serie di dati, oppure interpolando immagini che un sistema di machine learning ritiene significative rispetto ai contesti.

##### Noi vediamo con tanti occhi #####
La geometria della terra viene modificata in base al modo in cui l'utente vede il mondo, quindi verrà costruita in base a parametri raccolti dall'utente stesso, come dati fisiologici o dal profiling sul web.

##### Internet vede e ha tanti occhi #####
La geometria della terra viene modificata in base al modo in cui internet vede il mondo, variando per esempio il displacement geometrico delle zone di guerra rendendolo più turbolento.
