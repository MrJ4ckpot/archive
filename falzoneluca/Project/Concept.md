<h1> Dentro lo specchio </h1>

<p>"L'io non è padrone in casa propria" disse Freud... e chi siamo noi per smentirlo?! Io nessuno, ed è per questo che spesso mi affido agli occhi del mio alter ego per giudicarmi. Solo, sappiamo entrambi, quando ci fissiamo intensamente, che le cose non cambiano. E se questi che vediamo di fronte, in quel mondo così simile al nostro, facesse qualcosa di imprevisto, di autonomo, o meglio: se vedessimo riflessa in "esso" ciò che più temiamo, per esempio? "A che cosa servirebbe?" potreste giustamente ribattere. A spiattellarvi in faccia una realtà degradante che prontamente mascheriamo attraverso un riflesso trasparente dei nostri desideri! Se la vostra immagine imbruttisse, o addirittura prendesse le sembianze di un'altra persona (vi sapreste riconoscere?)? Capireste che qualcosa va storto, forse al di fuori, o forse dentro, laddove albergano dei piccoli e semplici impulsi che a volte non riusciamo ad ascoltare. E chi meglio del vostro specchio per quantificare le vostre abitudini? Chi meglio di un omino intrappolato in uno specchio per definire e assimilare l'aria, e le sue più piccole particelle? Forse converrebbe, in effetti, mettere il quadro della propria vita in cantina e continuare noncuranti di tutto il resto. Ma, ahimè, invecchiamo e, anche se neppure ce ne rendiamo conto, la nostra "bellezza" sfuma a lungo andare.</p>

<img src="https://i.imgur.com/tUBuWlJ.png" height="600"/>
<img src="https://i.imgur.com/dlOyAOL.png" height="600"/>

[I'm an inline-style link](https://www.openprocessing.org/sketch/486307)
[I'm an inline-style link](https://www.creativeapplications.net/objects/a-personalised-spin-cycle-project-evas-object-of-the-internet/)

<h1> Pozzo dei sogni </h1>

<p>Un tuffo nel passato, nel presente, nel futuro e perchè no... anche nei sogni! Immergete la testa nella fantasia e, come foste stati in apnea, alzatela violentemente verso la realtà. Cosa potreste dire di aver visto? Semplici ricordi? probabile, anche se vederli e poterli toccare direttamente con i propri occhi renderebbe l'accaduto magico... ma se, queste immagini, di ogni genere, di qualsiasi persona e luogo, si mischiassero e creassero qualcosa che neppure il sogno stesso riesce a creare? Non saprei, un'ondata di suggestioni, "acque quiete", che cozzano e sbrinano sventagliati dalle dita di un folle creatore... cosa provereste a cambiare drasticamente la vostra percezione del mondo semplicemente accarezzando il vento del mutamento?! Dalle origini alla nostra attuale tecnologia, dal più piccolo e bizzarro avvenimento all'esplosione di una stella... curioso il mondo, eh?!</p>

<img src="https://i.imgur.com/2Q8wUoh.png" height="300" />

<img src="https://i.imgur.com/80dT2JZ.png" height="600"/>

[I'm an inline-style link](https://www.creativeapplications.net/unity-3d/inside-the-artists-headset-sterling-crispins-cyber-paint/)
