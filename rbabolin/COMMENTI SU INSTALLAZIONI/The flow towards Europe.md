## The flow towards Europe

#### Cos’è?  
Flow toward Europe è un progetto di visualizzazione dati interattivo riguardante i flussi migratori verso i paesi europei negli ultimi anni.
Sviluppato dai designer Ville Saarinen e Juho Oiala nel 2015 si basa sull’utilizzo di dati provenienti dall’agenzia UNHCR relativi al numero di richiedenti asilo nei paesi di destinazione e mette in relazione i paesi di origine con le destinazioni visualizzando un flusso di punti che percorrono linee che attraversano molti degli stati europei. 
I dati si riferiscono al periodo che va dal Gennaio 2012 fino ad Agosto del 2018 e sono supportati anche dall’utilizzo di un grafico Sankey che, con uno slider rappresentante la linea del tempo, mette in relazione paesi di origine e di destinazioni evidenziando il numero di immigrati.

#### Come funziona?
Si tratta di un sito web e l’interazione con il mouse permette ad una mappa comprendente l’Europa, l’Asia e l’Africa fa da sfondo di animare i flussi e di evidenziare dinamicamente i dati sia per gli stati dove gli immigrati partono che in quelli di destinazione.
L’utilizzo di software come Javascript e D3 permette al sito di animarsi.
I dati sono caricati in CSV mentre il file del grafico Sankey in SVG: formati che permettono di essere elaborati nella creazione delle interazioni in HTML.

#### Cosa significa?
Si tratta di una rappresentazione di effetto che mette in evidenza la dimensione del fenomeno migratorio in atto.
Lo fa in modo che la visualizzazione possa impressionare e nel contempo memorizzare su questa tragedia dei nostri giorni.
Le linee che collegano i vari stati hanno un flusso non tumultuoso ma continuo quasi ad indentificare la massa di persone che attraverso enormi difficoltà percorrono questi tragitti.
Per contro il grafico Sankey evidenzia, con dati certi, che la quantità di persone immigrate non è enorme come i media ci dipingono.

#### Come potrebbe essere.
Sarebbe molto interessante che oltre ai dati relativi ai rifugiati si mettessero in relazione anche le persone che lasciano i paesi occidentali per andare all’estero per trovare una situazione migliore.
Nel caso del nostro paese, per esempio, il flusso di emigrati è di un numero molto vicino a quello di immigrati ma con la differenza che gran parte dei nostri concittadini sono di livello di istruzione più alto.
La perdita di persone istruite a spese della comunità dovrebbe essere un campanello d’allarme più amplificato di quanto accade ora.
Una mappa doppia potrebbe fare comparare i due flussi e porterebbe ad un ridimensionamento delle paure sociali che vengono iniettate creando le situazioni di intolleranza che quotidianamente viviamo.
